---
title: "Link Elearning"
source: "https://www.link-elearning.com/linkdl/usersPortal/?pk=84535124027660c60a5c84a1802dad6f_ita_23&c=modul&IDIstorijaKurs=151078&IDJedinica=1434671"
author:
published:
created: 2025-04-24
description:
tags:
  - "clippings"
---
- Ask AI Assistant
- Copy

Jedinica 4 od 22

## Uvod u Javu

Ovom lekcijom započinje uzbudljivo putovanje kroz svet Java programiranja. Kako bismo bili u mogućnosti da što pre napišemo prvi Java program, neophodno je da se upoznamo sa nekim osnovnim pojmovima od kojih je sačinjen Java ekosistem. Lekcija pred vama biće posvećena upravo takvim pojmovima, pa ćete tako imati prilike da naučite šta je Java, ==kako je nastala i razvijala se, kako funkcioniše i koji su preduslovi za pisanje Java programskog koda.==  
  

### Šta je Java?

Java je ==**programski jezik** višeg nivoa==, koji poseduje sledeće ==osobine==:

- **==svestranost==**

Programski jezik Java je moguće koristiti za pisanje velikog broja ==različitih tipova aplikacija==. Tako je korišćenjem Jave moguće pisati ==desktop, web ili aplikacije== koje se izvršavaju ==na [IoT uređajima](https://www.link-elearning.com/linkdl/opisPojma.php?id=160482 "IoT uređajima") ili pametnim telefonima.==

- **==portabilnost==**

Jezik Java ==nije striktno vezan za== ==operativni sistem== niti ==hardverski sklop== uređaja. Tako se programi napisani Java programskim jezikom mogu izvršavati na velikom broju različitih vrsta kompjuterskih uređaja.

- **==jednostavnost==**

Java je programski jezik koga ==karakteriše visok stepen apstrakcije, što rezultuje smanjenom kompleksnošću.== Java jezik je lak za učenje i idealan je kao prvi programski jezik za nekoga ko tek ulazi u svet programiranja.

- ==**objektna orijentacija**==

Java je jedan od jezika koji omogućava objektno orijentisan stil programiranja. Reč je o stilu programiranja koji ==omogućava== korišćenje specijalnog koncepta – ==objekata – za modelovanje koncepata iz realnog sveta==. Objekti su u ovom trenutku za nas nepoznanica, ali će njima u nastavku biti posvećena značajna pažnja.

![](https://www.link-elearning.com/linkdl/coursefiles/1519/JCPR1_04_01.png)

*Slika 4.1. Java logo* *(izvor: [https://de.wikipedia.org/wiki/Datei:Java-Logo.svg](https://de.wikipedia.org/wiki/Datei:Java-Logo.svg))  
  
*

Java je programski jezik, ali i ==**platforma za pokretanje programa** koji su napisani Java ili nekim drugim, srodnim programskim jezikom (kao npr. Groovy, Jython, Kotlin, Scala, Clojure...==). ==Za razliku od fizičkih== platformi, koje se sastoje od procesora i operativnih sistema, ==Java platforma se sastoji iz:==

- jedne vrste ==softverskog procesora== koji je zadužen za ==izvršavanje== Java programa;
- ==skupa gotovih funkcionalnosti== koje programerima olakšavaju pisanje programa.

Kako izgleda proces izvršavanja jednog Java programa – imaćete prilike da vidite već u jednom od narednih segmenata ove lekcije, nakon što se ukratko upoznamo sa razvojnim tokom Jave.  
  

### Razvoj Jave

Priča o Javi počinje ==1991. godine, kada **James Gosling**== počinje rad na ==programskom jeziku **Oak**==. Sledeće godine, ==**Sun Microsystems** predstavlja **Star7**, PDA== ==uređaj sa displejom osetljivim na dodir== i animiranim grafičkim korisničkim okruženjem, na kojem debituje Oak, novi procesorsko nezavisni programski jezik, napisan godinu dana ranije specijalno za ovaj uređaj. ==Uređaj je prošao gotovo nezapaženo, ali programski jezik Oak nastavlja da živi i 1995. godine menja naziv u **Java**.==

Java se ==izrodila iz potrebe za platformski nezavisnim jezikom koji bi se mogao koristiti za razvoj softvera za uređaje potrošačke elektronike== kao što su ==tosteri, mikrotalasne pećnice i daljinski upravljači==. Takav spektar uređaja podrazumeva i veliki broj različitih tipova procesora, što na kraju može da zahteva različite varijante mašinskog koda. Upravo to je predstavljalo i najveći problem, jer je ==u trenutku nastanka Jave većina programskih jezika bila dizajnirana za konkretnu implementaciju na određenoj [platformi](https://www.link-elearning.com/linkdl/opisPojma.php?id=160425 "platformi"). Kao primer se može uzeti jedan od tada najpopularnijih programskih jezika, C++. Iako je bilo moguće izvršavati C++ programe na bilo kojoj vrsti procesora, to je zahtevalo razvoj kompletnog C++ kompajlera za ciljnu platformu,== što je vrlo skup i dugotrajan proces. Pokušavajući da reše taj, ključni problem portabilnosti, Gosling i ekipa iz Suna radili su na razvoju prenosivog, platformski nezavisnog programskog jezika. Tako je rođena Java.

U vremenu nastajanja Jave, intenzivnog se razvija [World Wide Web](https://www.link-elearning.com/linkdl/opisPojma.php?id=160483 "World Wide Web"), što presudno utiče na samo oblikovanje i pozicioniranje Jave kao programskog jezika. D==a Web nije evoluirao na način na koji jeste i to baš u trenutku pojavljivanja Jave, ona bi verovatno ostala korisna, ali ne tako revolucionarna tehnologija, koja bi se koristila u konzumnoj elektronici. Webu je bila potrebna portabilnost koju je Java omogućavala, što Javu izbacuje u prvi plan.==

Iako je potreba za kreiranjem platformski nezavisnih, prenosivih programa stara koliko i samo programiranje, sve do omasovljenja interneta ovaj problem nije predstavljao nešto što se smatralo mnogo važnim. Internet, međutim, donosi mrežu sačinjenu od najrazličitijih tipova uređaja, operativnih sistema i procesora, takozvani IoT. ==Portabilnost i platformska nezavisnost Jave odlično su se uklopile u priču o ogromnom skupu različitih vrsta uređaja povezanih na globalnu mrežu.==

Sve do 2010. godine, ==Java ekosistem je bio u vlasništvu svoje matične kompanije – Sun Microsystems. Ipak, te godine kompanija Oracle preuzima Sun, pa tako postaje novi vlasnik Jave.== Java je danas jedan od najpopularnijih programskih jezika, a zbog svoje portabilnosti, Java programi se mogu izvršavati na ogromnom broju različitih uređaja. Procenjuje se da je takvih uređaja danas nekoliko milijardi.  
  

### Kako Java funkcioniše?

U uvodnom modulu ovog kursa imali ste prilike da se upoznate sa različitim vrstama programskih jezika. Java je programski jezik višeg nivoa koji se, prevashodno zbog portabilnosti, na poseban način prevodi u mašinski jezik (slika 4.2).

![](https://www.link-elearning.com/linkdl/coursefiles/1519/JCPR1_04_02.png)

*Slika 4.2. Životni tok jednog Java programa  
  
*

Na slici 4.2. možete videti ==životni tok jednog Java programa==. On je sačinjen iz sledećih osnovnih koraka:

1. **==pisanje== izvornog koda**

Život Java programa započinje kao izvorni kod koji napiše programer. Izvorni kod je ==tekst koji se smešta u fajlove sa [ekstenzijom](https://www.link-elearning.com/linkdl/opisPojma.php?id=160479 "ekstenzijom")**.java**.==

1. ==**kompajliranje u bytecode**==

Kako bi program napisan Java programskim jezikom mogao biti izvršen, prvi korak jeste njegovo ==kompajliranje, koje obavlja Java kompajler (**javac**).== Rezultat kompajliranja jeste fajl sa ==ekstenzijom **.class**==. ==Sadržaj== ovog fajla naziva se **==bytecode==**.

1. ==**prevođenje bytecodea od strane virtuelne mašine**==

==Bytecode== je sintaksno sličan mašinskom kodu, ali iziskuje ==dodatno prevođenje kako bi bio pretvoren u izvorni (mašinski)== jezik okruženja. To je posao koji ==obavlja Java virtuelna mašina (**Java Virtual Machine – JVM**).==

1. ==**izvršavanje mašinskog koda od strane hardvera kompjutera**==

Java virtuelna mašina prevodi bytecode u kod koji je direktno razumljiv kompjuterskom procesoru. Tako program koji je svoj život započeo kao Java izvorni kod biva izvršen od stane nekog kompjutera.  
  

### Java virtuelna mašina

U prethodnim redovima ste mogli da se upoznate sa osnovnim koracima koji se sprovode u procesu izvršavanja jednog Java programa. ==Najznačajnija osobenost== takvog procesa ogleda se u ==postojanju bytecodea i Java virtuelne mašine (**Java Virtual Machine** **– JVM**).==

![](https://www.link-elearning.com/linkdl/coursefiles/1519/JCPR1_04_03.png)

*Slika 4.3. Uloga Java virtuelne mašine u izvršavanju Java programa  
  
*

Java virtuelna mašina predstavlja jednu vrstu softverskog procesora, čija je uloga da ==bytecode prevede u varijantu mašinskog jezika koja odgovara platformi na kojoj će Java program biti izvršen==. ==Zbog postojanja bytecodea i virtuelne mašine==, može se reći da Java izvorni kod ==prolazi kroz dva koraka prevođenja== pre nego što ga hardver kompjutera izvrši:

- prvi korak prevođenja jeste ==kompajliranje izvornog koda u bytecode==;
- drugi korak prevođenja obavlja Java virtuelna mašina, čiji je sastavni deo Just-In-Time kompajler (**JIT**), koji ==prevođenje bytecodea u mašinski kod obavlja kombinovanjem kompajliranja i interpretiranja.==

| **Napomena**  Zbog dva upravo spomenuta koraka prevođenja, za Javu se može reći da je kompajlirani, ali i intrerpretirani jezik. |
| --- |

Java virtuelna mašina je odlučujući faktor koji omogućava multiplatformsku portabilnost programa, s obzirom na to da ona obavlja prevođenje bytecodea u varijantu mašinskog jezika koja odgovara platformi na kojoj će Java program biti izvršen. Drugim rečima, ==jednom napisan Java kod se u istom obliku može izvršavati na različitim platformama posredstvom Java virtuelne mašine== (slika 4.4).

![](https://www.link-elearning.com/linkdl/coursefiles/1519/JCPR1_04_04.png)

*Slika 4.4. Virtuelna mašina je osnovni element Java ekosistema koji omogućava portabilnost  
  
*

Java je programski jezik čiji se izvorni kod:

  

### Java platforme

Nešto ranije je rečeno da pojam Java ima dvojako značenje. Odnosi se na programski jezik, ali i na **platformu**. ==Java poseduje četiri različite platforme:==

- ==Java Platform, Standard Edition (**Java SE**);==
- ==Java Platform, Enterprise Edition (**Java EE**);==
- ==Java Platform, Micro Edition (**Java ME**);==
- ==**JavaFX**.==

==Svaka Java platforma sastoji se iz== dva dela:

- ==Java virtuelne mašine;==
- ==skupa gotovih funkcionalnosti==.

Java virtuelna mašina je esencijalni sastojak svake Java platforme i, kao što je već rečeno, ==zadužena je da programe napisane Java programskim jezikom prevede u mašinski kod== koji je ==razumljiv hardveru računara na kome se takav program izvršava.==

Pored virtuelne mašine, svaka ==Java platforma poseduje i veliki skup gotovih funkcionalnosti== koje su na raspolaganju programerima prilikom pisanja Java programa. Gotove funkcionalnosti koje su ==sastavni deo Java platformi drugačije se nazivaju aplikativni programski interfejs (Application Programming Interface – API).==

==Svaka od četiri nešto ranije pomenute Java platforme poseduje jasno definisano mesto primene==, koje ==diktira i osobine virtuelne mašine, ali i skup funkcionalnosti:==

- ==**Java SE**== – sastoji se od ==skupa funkcionalnosti koji čini osnovu Java jezika;== reč je o svim osnovnim funkcionalnostima koje čine Java jezik, a kojima će biti posvećen kompletan kurs koji je pred vama;
- ==**Java EE**== – predstavlja nadogradnju Java SE platforme ==funkcionalnostima za razvoj kompleksnih, višeslojnih, pouzdanih mrežnih aplikacija==;
- ==**Java ME**== – platforma čiji su virtuelna mašina i skup pripadajućih ==funkcionalnosti posebno optimizovani za uređaje sa ograničenim hardverskim mogućnostima==, kao što su ==mikrokontroleri, senzori, štampači,== digitalni foto-aparati i slično; poseduje redukovan set Java SE funkcionalnosti;
- **==JavaFX==** – platforma koja je posebno namenjena za ==razvoj Java aplikacija sa grafičkim korisničkim okruženjem, primarno za desktop, ali i za web i mobilne platforme.==

### JRE i JDK

Baš kao i svaki drugi programski jezik, i Java je samo specifikacija, odnosno skup pravila koja diktiraju jezičku sintaksu. Trenutni vlasnik zvanične implementacije jezika Java je kompanija Oracle. ==Oracle implementacija postoji u obliku dve različite distribucije:==

- ==**Java Runtime Environment (JRE)== –** softverska distribucija koja poseduje Java izvršno okruženje; izvršno okruženje je ==drugi naziv za Java virtuelnu mašinu; reč je o distribuciji koja omogućava da se na nekom kompjuteru izvršavaju Java programi;==
- ==**Java Development Kit (JDK)== –** distribucija koja se sastoji iz izvršnog okruženja, odnosno ==virtuelne mašine, odgovarajućeg skupa funkcionalnosti i različitih alata koji su namenjeni razvoju Java programa.==

==JRE== je namenjen isključivo za to da ==omogući izvršavanje== Java programa, dok ==JDK==, ==pored izvršavanja, omogućava i njihov razvoj.== Dakle, obe distribucije u sebi objedinjuju Java virtuelnu mašinu, a razlikuju se u (ne)postojanju alata za razvoj. Java izvršno okruženje (JRE) je podskup JDK skupa (slika 4.5).

![](https://www.link-elearning.com/linkdl/coursefiles/1519/JCPR1_04_05.png)

*Slika 4.5. JRE i JDK  
  
*

JRE i JDK su za nas u ovom trenutku veoma značajni, zato što je reč o prvim opipljivim pojmovima koje ćemo direktno koristiti kako bismo u nastavku uspostavili okruženje za izvršavanje i stvaranje Java programa.  
  

### Preuzimanje JDK-a

S obzirom na to da ćemo se ==u ovom kursu baviti proizvodnjom Java koda,== ==koristićemo JDK== kako bismo uspostavili okruženje koja će nam obezbediti sve neophodne alate da izvorni Java kod pretvorimo u mašinski. U prethodnim redovima ste mogli da pročitate da je JDK zapravo konkretna implementacija Java jezika. ==Danas postoje dve zvanične implementacije, odnosno dve implementacije koje direktno razvija ili podržava Oracle==. Oracle obezbeđuje sledeća dva JDK-a:

- ==Oracle JDK== – primarno ==namenjen velikim korporacijama==, nije otvorenog koda i zahteva novčanu nadoknadu za komercijalu upotrebu;
- ==OpenJDK== – JDK ==otvorenog koda, potpuno besplatan== za sve vidove korišćenja.

U ovom ==kursu ćemo koristiti **OpenJDK**,== kao potpuno besplatan JDK kompanije Oracle, otvorenog koda.

OpenJDK se može preuzeti sa sledeće adrese:

[https://jdk.java.net/19/](https://jdk.java.net/19/)  
[  
](https://jdk.java.net/15/)

Stranica na prikazanoj adresi poseduje linkove za preuzimanje OpenJDK varijante koja odgovara operativnom sistemu vašeg kompjutera (slika 4.6).

![](https://www.link-elearning.com/linkdl/coursefiles/1519/JCPR1_04_06a.png)

*Slika 4.6. Web stranica za preuzimanje OpenJDK-a  
  
*

U okviru sekcije **==Builds==** možete videti linkove za preuzimanje odgovarajuće verzije OpenJDK-a. Klikom na neki od linkova započinje ==preuzimanje OpenJDK fajlova objedinjenih unutar jednog arhivnog fajla.==

| **Napomena**  Preporuka kompanije Oracle je da, umesto poslednje verzije 19, instalirate neku od **LTS** **(Long Term Support)** verzija JDK-a. U ovom trenutku to su verzije: 8, 11 ili 17.  Ukoliko želite da instalirate verziju 17 OpenJDK-a, to možete učiniti putem sledećeg linka:  [https://download.java.net/openjdk/jdk17/ri/openjdk-17+35\_src.zip](https://download.java.net/openjdk/jdk17/ri/openjdk-17+35_src.zip) |
| --- |

### Konfigurisanje Java okruženja

Nakon preuzimanja OpenJDK-a, potrebno je obaviti konfigurisanje Java okruženja. Taj posao sastoji se iz postavljanja preuzetih fajlova na odgovarajuću lokaciju i eventualnih dodatnih podešavanja operativnog sistema kako bi se alati iz Java ekosistema lakše koristili.

==Prvi korak== u konfigurisanju Java okruženja na Windows operativnim sistemima podrazumeva ==raspakivanje preuzete arhive.== Preporuka je da na primarnoj particiji svog hard diska napravite folder sa imenom Java i da unutar njega raspakujete sadržaj preuzete arhive. Na taj način ćete na svom kompjuteru dobiti sledeći folder:

C:\\Java\\jdk-17

Na upravo navedenoj putanji nalazi se nekoliko foldera, od koji je za nas u ovom trenutku ==najznačajniji folder **bin**:==

C:\\Java\\jdk-17\\bin

Unutar foldera bin nalaze se svi alati neophodni alati za pokretanje i razvoj Java programa, pre svih Java virtuelna mašina i Java kompajler. Ipak, kako bi takvi alati bili lakši za korišćenje – kako nama samima tako i drugim programima na našem kompjuteru, n==eophodno je putanje na kojima se nalaze preuzeti fajlovi smestiti unutar određenih [sistemskih promenljivih](https://www.link-elearning.com/linkdl/opisPojma.php?id=160480 "sistemskih promenljivih"):==

- putanju na kojoj se nalazi nešto ranije spomenuti ==bin folder je potrebno smestiti unutar [sistemske **Path** promenljive](https://www.link-elearning.com/linkdl/opisPojma.php?id=160481 "sistemske <strong>Path</strong> promenljive");==
- putanju na kojoj se nalazi ==kompletan JDK potrebno je smestiti unutar **JAVA\_HOME** sistemske promenljive.==

| **Napomena**  U ovom trenutku je potrebno da znate da Vam za potrebe ovog kursa dodavanje putanje do JDK-a unutar sistemske *Path* promenljive nije neophodno, jer ćete u nastavku kursa koristiti razvojno okruženje. Takođe, u praksi se Java programi ne prevode kroz terminal, a u ovim lekcijama je to urađeno zbog demonstracije kako Java radi. |
| --- |

| **Dodavanje putanje unutar sistemske Path promenljive**  Dodavanje putanje na kojoj se nalazi bin folder unutar sistemske Path promenljive obavlja se na sledeći način:  **1\.** Otvoriti *Advanced System Settings* prozor (slika 4.7).  ![](https://www.link-elearning.com/linkdl/coursefiles/1519/JCPR1_04_07.png)  *Slika 4.7. Opcija za otvaranje naprednih sistemskih podešavanja      *  **2\.** Na dnu dobijenog prozora, odabrati opciju *Environment Variables* (slika 4.8).  ![](https://www.link-elearning.com/linkdl/coursefiles/1519/JCPR1_04_08.png)  *Slika 4.8. Prozor sa naprednim sistemskim podešavanjima      *  **3\.** Unutar odeljka *System variables* pronaći promenljivu *Path* i izvršiti dupli klik (slika 4.9).  [![](https://www.link-elearning.com/linkdl/coursefiles/1519/JCPR1_04_09.png)](https://www.link-elearning.com/linkdl/coursefiles/1519/JCPR1_04_09-original.png)  *Slika 4.9. Sistemska Path promenljiva      *  **4\.** Unutar dobijenog prozora dodati novu putanju na kojoj se nalazi bin folder JDK paketa (slika 4.10).  ![](https://www.link-elearning.com/linkdl/coursefiles/1519/JCPR1_04_10a.jpg)  *Slika 4.10. Dodavanje novog zapisa unutar Path promenljive      *  **5\.** Potvrditi, pritiskom na dugme OK. |
| --- |

| **Definisanje JAVA\_HOME sistemske promenljive**  Korenu putanju na kojoj se nalazi OpenJDK potrebno je postaviti kao vrednost JAVA\_HOME promenljive. Ukoliko na vašem kompjuteru prethodno nikada nije obavljeno konfigurisanje Java okruženja, JAVA\_HOME promenljiva neće postojati, pa će najpre biti neophodno kreirati je. U nastavku će biti predstavljeno uputstvo koje će podrazumevati i korake za kreiranje JAVA\_HOME promenljive. Ukoliko ona kod vas postoji, potrebno je samo da promenite njenu vrednost. Koraci su sledeći:  1. Unutar prozora *Environment Variables*, potrebno je odabrati dugme *New* (slika 4.11).  [![](https://www.link-elearning.com/linkdl/coursefiles/1519/JCPR1_04_11.png)](https://www.link-elearning.com/linkdl/coursefiles/1519/JCPR1_04_11-original.png)  *Slika 4.11. Opcija za kreiranje nove sistemske promenljive      *  1. Unutar prozora *New System Variable*, potrebno je uneti naziv i vrednost nove sistemske promenljive; naziv je potrebno da bude JAVA\_HOME, a vrednost – putanja na kojoj se nalazi OpenJDK (slika 4.12).  ![](https://www.link-elearning.com/linkdl/coursefiles/1519/JCPR1_04_12a.jpg)  *Slika 4.12. Prozor za kreiranje nove sistemske promenljive      *  3\. Na kraju je sve potrebno potvrditi pritiskom na dugme OK. |
| --- |

Postavljanjem putanja unutar sistemskih promenljivih obavljaju se dve veoma važne stvari:

- olakšava se korišćenje različitih alata koji se nalaze unutar bin foldera, koji sada mogu biti direktno korišćeni, bez navođenja putanje na kojoj se nalaze;
- drugi programi instalirani na kompjuteru mogu da znaju gde se nalaze različiti alati Java ekosistema.

### Provera raspoloživosti Java alata

U prethodnim redovima obavili smo podešavanje okruženja za izvršavanje Java programa i prevođenje izvornog koda napisanog Java jezikom. ==Kako bismo bili sigurni da su svi koraci obavljeni bez greške, dovoljno je otvoriti konzolu – odnosno terminal, u zavisnosti od operativnog sistema – i uneti sledeću komandu:==

==java -version==

Efekat ovakve komande biće ispis verzije Java okruženja koje postoji na operativnom sistemu. Pod tim se podrazumeva verzija izvršnog okruženja, odnosno Java virtuelne mašine i skupa aplikativnih programskih interfejsa sa gotovim funkcionalnostima (slika 4.13).

![](https://www.link-elearning.com/linkdl/coursefiles/1519/JCPR1_04_13a.jpg)

*Slika 4.13. Provera raspoloživosti Java virtuelne mašine  
  
*

Sastavni deo foldera bin jeste i Java kompajler (javac), koji se koristi za prevođenje izvornog Java koda u bytecode. Verzija instaliranog Java kompajlera se može proveriti upućivanjem sledeće komande:

javac -version

Efekat komande je kao na slici 4.14.

![](https://www.link-elearning.com/linkdl/coursefiles/1519/JCPR1_04_14a.jpg)

*Slika 4.14. Provera raspoloživosti Java kompajlera  
  
*

Java kompajler ćemo praktično upotrebiti već u sledećoj lekciji, za prevođenje našeg prvog Java programa.

| **Konfigurisanje Java okruženja na macOS operativnom sistemu**  Ukoliko posedujete kompjuter sa macOS operativnim sistemom, proces konfigurisanja Java okruženja se neznatno razlikuje od onog koji je nešto ranije prikazan na primeru Windows operativnog sistema. Operativni sistem macOS poseduje sistemski folder unutar koga očekuje da se nađe JDK. Reč je o folderu koji se nalazi na sledećoj putanji:  /Library/Java/JavaVirtualMachines/  Stoga je prvi korak u konfigurisanju Java okruženja na macOS operativnom sistemu raspakivanje preuzete arhive unutar upravo navedenog foldera. Za obavljanje takvog posla dovoljno je otvoriti Terminal i uputiti nekoliko komandi. Ukoliko se preuzeta arhiva nalazi unutar foldera *Downloads*, unutar njega se možete pozicionirati korišćenjem sledeće komande:  cd ~/Downloads  Raspakivanje arhive se može obaviti na sledeći način:  tar -xf openjdk-17\_macos-x64\_bin.tar.gz  Raspakovani folder sa OpenJDK funkcionalnostima na kraju je potrebno prebaciti na nešto ranije spomenutu putanju. To se može obaviti korišćenjem sledeće komande:  sudo mv jdk-17 /Library/Java/JavaVirtualMachines/  Nakon obavljanja opisanih koraka, Java alati će postati globalno dostupni. To se korišćenjem aplikacije Terminal može proveriti na sledeći način:  java -version  Ukoliko se kao rezultat ovakve komande dobije poruka da je aktivna Java virtuelna mašina ona koja pripada OpenJDK paketu odgovarajuće verzije, Java okruženje je uspešno konfigurisano na vašem Mac kompjuteru.  U nekim situacijama se može dogoditi da je na vašem macOS-u već konfigurisano Java okruženje. Takav je slučaj pogotovu na starijim verzijama macOS-a, na kojima je Java unapred instalirana. Kako biste proverili koje su to sve varijante JDK-a dostupne na sistemu, dovoljno je uputiti sledeću komandu:  /usr/libexec/java\_home -V  Ova komanda će izlistati sve dostupne verzije Jave; macOS automatski bira najnoviju dostupnu verziju. Kako biste onemogućili određeni JDK da bude podrazumevano odabran od strane macOS operativnog sistema, dovoljno je njegov fajl Info.plist, koji se nalazi unutar foldera Contents, preimenovati u **Info.plist.disabled**. |
| --- |

| **Konfigurisanje Java okruženja na Linux operativnim sistemima**  Proces konfigurisanja Java okruženja ne razlikuje se puno ni na Linux operativnim sistemima. Dovoljno je preuzeti odgovarajuću tar.gz arhivu sa zvaničnog OpenJDK sajta i obaviti nekoliko koraka, predstavljenih u nastavku.  Preuzetu arhivu je prvo potrebno raspakovati. Baš kao i macOS, i većina Linux distribucija poseduje specijalni folder unutar koga očekuje da se pojave fajlovi Java ekosistema. Sledećom komandom se obavlja raspakivanje preuzete arhive i njeno smeštanje unutar takvog specijalnog foldera:  sudo tar -xvf openjdk-17\_linux-x64\_bin.tar.gz -C /usr/lib/jvm/  Ukoliko unutar jvm foldera postoji veći broj različitih verzija Java okruženja, u nekim situacijama će biti potrebno definisati podrazumevanu verziju. Podrazumevana verzija java alata se može definisati na sledeći način:  sudo update-alternatives --install /usr/bin/java java /usr/lib/jvm/jdk-17/bin/java 100       Podrazumevana verzija javac alata se može definisati ovako:  sudo update-alternatives --install /usr/bin/javac javac /usr/lib/jvm/jdk-17/bin/javac 100       Uspešnost konfigurisanja može se proveriti upućivanjem sledeće komande:  java –version |
| --- |

### Multimedija

 [![](https://multimedia.dizajn-akademija.com/sr//Core_Java_Programming/multimedijaFinal/JCPR1_04.thb) JCPR1\_04.Mp4](https://www.link-elearning.com/linkdl/usersPortal/ "JCPR1_04.Mp4")

Kako Vam mogu pomoći?