| **Simbol**                                                                  | **Naziv**            | **Opis**                                                                                                                                                                                                                                                                                                                                                                                                   |
| --------------------------------------------------------------------------- | -------------------- | ---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| ![](https://www.link-elearning.com/linkdl/coursefiles/1519/JCPR_02_02a.jpg) | Terminal             | Koristi se za predstavljanje početka ili kraja procesa ili nekog potprocesa; ovaj simbol najčešće sadrži tekst *Start* ili *End* u zavisnosti od toga da li predstavlja početak ili kraj nekog procesa.                                                                                                                                                                                                    |
| ![](https://www.link-elearning.com/linkdl/coursefiles/1519/JCPR_02_02b.jpg) | Operacija            | Predstavlja bilo kakvu operaciju koja kreira, menja, prenosi ili briše podatke, te na taj način utiče na unutrašnje stanje procesa.                                                                                                                                                                                                                                                                        |
| ![](https://www.link-elearning.com/linkdl/coursefiles/1519/JCPR_02_02c.jpg) | Ulaz/Izlaz           | Simbol kojim se predstavlja unos ili ispis podataka; koristi se u situacijama kada je potrebno modelovati korak koji od korisnika zahteva da unese neke podatke neophodne za funkcionisanje algoritma ili kada je potrebno prikazati izvesne podatke na nekom od izlaznih uređaja (displej, štampač itd.).                                                                                                 |
| ![](https://www.link-elearning.com/linkdl/coursefiles/1519/JCPR_02_02d.jpg) | Grananje             | Simbol koji poseduje jednu ulaznu i dve izlazne linije; prilikom jednog prolaska kroz ovaj element dijagrama uvek će biti korišćena samo jedna izlazna linija; osobine ovog elementa mogu se razumeti i analizom njegovog naziva – grananje; ovo je element koji omogućava da tok dijagrama krene jednom od dve ponuđene linije; na taj način se upravo postiže grananje definisano u nazivu ovog simbola. |
| ![](https://www.link-elearning.com/linkdl/coursefiles/1519/JCPR_02_02e.jpg) | Predefinisani proces | Koristi se da označi neki proces, odnosno skup više koraka, koji se smatra jedinstvenom operacijom; takav proces je unapred definisan na nekom drugom mestu, te se zbog toga naziva predefinisanim; unutar ovog simbola navodi se naziv predefinisanog procesa.                                                                                                                                            |
| ![](https://www.link-elearning.com/linkdl/coursefiles/1519/JCPR_02_02f.jpg) | Linija toka          | Simbol za povezivanje sukcesivnih koraka dijagrama; podrazumevani tok dijagrama je odozgo nadole i sleva nadesno; ukoliko tok dijagrama odstupa od ovoga standarda, dodaju su strelice na linije toka.                                                                                                                                                                                                     |
| ![](https://www.link-elearning.com/linkdl/coursefiles/1519/JCPR_02_02g.jpg) | Konektor             | Simbol kojim se povezuju dve tačke unutar dijagrama kada tako nešto nije moguće postići linijama ili kada se može dobiti jednostavniji prikaz izbegavanjem zbunjujućih isprepletanih linija; s obzirom na to da povezuje dve tačke na dijagramu, ovaj simbol se uvek koristi u parovima sa identičnim oznakama.                                                                                            |
| ![](https://www.link-elearning.com/linkdl/coursefiles/1519/JCPR_02_02h.jpg) | Komentar             | Ukoliko je u dijagram potrebno uključiti neke dodatne informacije, odnosno komentare, koristi se ovaj simbol.                                                                                                                                                                                                                                                                                              |

![[top-4-flowchart-symbols.webp]]



![[flowchart-symbols-cheatsheet.png]]

![[JCPR_02_03.jpg]]